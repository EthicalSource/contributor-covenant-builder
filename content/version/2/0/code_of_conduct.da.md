+++
version = "2.0"
aliases = ["/version/2/0/da"]
+++

# Aftale om regler for deltagelse i fælleskabet

## Vores løfte

Som medlemmer, bidragsydere og ledere lover vi at deltagelse i vores fællesskab bliver en chikanefri oplevelse for alle, uanset alder, kropsform, synlige eller usynlige handicap, etnicitet, køn, erfaringsniveau, uddannelse, social- eller økonomisk status, nationalitet, udseende, hudfarve, kaste, religion, eller seksuel orientering.

Vi lover at deltage og samarbejde på en måde, der bidrager til at gøre fællesskabet åbent, imødekommende, mangfoldigt, inkluderende og velfungerende.

## Vores standarder

Eksempler på hvordan der skabes en god stemning i vores fællesskab inkluderer:

* At vise medfølelse og være venlig overfor andre.
* At have respekt for andre meninger, synspunkter, og erfaringer.
* At give og kærligt modtage konstruktiv feedback.
* At tage ansvar og undskylde overfor dem, der bliver ramt af vores fejl og at lære af oplevelsen.
* At fokusere på hvad der er bedst, ikke bare for os som individer, men for hele fællesskabet.

Eksempler på uacceptabel opførsel inkluderer:

* Brug af vulgært sprog eller vulgære billeder og seksuel opmærksomhed eller tilnærmelser af nogen art.
* Ondsindet provokation, fornærmende eller nedladende kommentater, personlige eller politiske angreb.
* Offentlig eller privat chikane.
* Offentliggørelse af andres private information, f.eks. deling af deres e-mail eller postadresse uden deres tilladelse.
* Anden opførsel som ikke hører til i et professionelt miljø.

## Ansvar for håndhævelse

Fællesskabets ledere er ansvarlige for at informere om og håndhæve vores standarder for acceptabel opførsel. Det sker ved på en retfærdig og proportionel måde at irettesætte opførsel som de bedømmer som uacceptabel, truende, offensiv eller skadelig.

Fællesskabets ledere har retten og pligten til at fjerne, redigere eller afvise kommentarer, indsendt kode, wikirettelser, efterspørgsler, og andre bidrag der ikke overholder nærværende fællesskabregler. Begrundelsen for indgrebet vil blive meldt ud, hvis det virker passende.

## Afgrænsning

Reglerne for deltagelse i fællesskabet gælder i alle vores fælles aktiviteter og ligeledes hvis fællesskabet repræsenteres i offentlige sammenhæng. Eksempler på hvornår fællesskabet repræsenteres offentligt er blandt andet brug af en officiel e-mail, at lave opslag fra officielle kontoer på sociale medier, eller deltagelse som en repræsentant for fællesskabet ved online eller offline begivenheder.

## Håndhævelse

Beskeder om grov, chikanerende eller på andre måder uacceptabel opførsel kan sendes til fællesskabets ledere på [INDSÆT KONTAKTINFORMATION]. Alle klager bliver på retfærdig vis straks gennemset og undersøgt.

Fællesskabets ledere er forpligtet til at respektere sikkerheden og anonymiteten for alle der giver besked om hændelser.

## Fremgangsmåde ved irettesættelse

Fællesskabets ledere følger denne Målestok for Alvorsgrad til at bestemme hvilke konsekvenser der skal være for et brud på nærværende Regler for Deltagelse i Fællesskabet.

### 1. Rettelse

**Alvorsgrad**: Brug af uacceptabelt sprog eller anden tilsvarende uproffesionel opførsel.

**Konsekvens**: En privat, skriftlig advarsel fra fællesskabets ledere, der giver beskriver regelovertrædelsen og hvorfor det ikke var i orden. Der kan blive bedt om en offentlig undskyldning.

### 2. Advarsel

**Alvorsgrad**: En overstrædelse gennem en enkel hændelse eller en række af handlinger.

**Konsekvens**: En advarsel om konsekvenser hvis opførslen fortsætter. Desuden må vedkommende ikke interagere med de personer der er ramt af overtrædelsen, samt dem der er ansvarlige for håndhævelse af fællesskabsreglerne, i en angivet tidsperiode. Det inkluderer både intern kommunikation og ekstern kommunikation som f.eks. sociale medier. Overtrædelse af denne betingelse kan føre til midlertidig eller permanent udelukkelse fra fællesskabet.

### 3. Midlertidig udelukkelse

**Alvorsgrad**: En alvorlig overtrædelse af fælleskabets standarder, f.eks. gentagende episoder med uacceptabel opførsel.

**Konsekvens**:
Et midlertidigt forbud mod deltagelse i kommunikation med fællesskabet i en angiven tidsperiode. Ingen offentlig eller privat interaktion med de involverede parter samt ingen uopfordret henvendelse til dem, der er ansvarlige for håndhævelse af vores fællesskabsregler er tilladt i denne periode. Overtrædelse af de disse betingelser kan medføre permanent udelukkelse fra fællesskabet.

### 4. Permanent udelukkelse

**Alvorsgrad**: Et mønster for overstrædelse af fællesskabets standarder, f.eks. chikane af en person eller aggression mod samt fordømmelse af en gruppe af personer.

**Konsekvens**: Permanent udelukkelse fra enhver form for offentlig kontakt med fællesskabet.

## Henvisninger

Nærværende fællesskabsregler tager udgangspunkt i [Contributor Covenant][hjemmeside], version 2.0, der er tilgængelig på [https://www.contributor-covenant.org/version/2/0/code_of_conduct.html][v2.0].

Målestok for alvorsgrad var inspireret af [Mozilla's code of conduct enforcement ladder][Mozilla CoC].

Find svar på spørgsmål om fællesskabsreglerne i vores FAQ på [https://www.contributor-covenant.org/faq][FAQ]. Oversættelser kan findes på [https://www.contributor-covenant.org/translations][oversættelser].

[hjemmeside]: https://www.contributor-covenant.org
[v2.0]: https://www.contributor-covenant.org/version/2/0/code_of_conduct.html
[Mozilla CoC]: https://github.com/mozilla/diversity
[FAQ]: https://www.contributor-covenant.org/faq
[oversættelser]: https://www.contributor-covenant.org/translations
